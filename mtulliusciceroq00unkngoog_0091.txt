- 63 .-
oratorz'buS, alter Orator inscriptus e'st. Illos autem cum

dialogis de Oratore artissime cohaerere perspicuum est, '-

cum Cicero primum ad informandum oratorem praecepta
posuerit, postea omnes qui Romae vixissent oratoreS,
ratione temporum adhibita, enumeraverit et secundum
praecepta sua judicaverit, postremum qualis sit orator ille
quaesierit, quo praecepta omnia tenente omnesque qui
re ipsa exstiterint oratores superante nemo esse possit
praestantior. Neque tamen ideo tantum Ciceroni Brutus
et Orator in manibus fuisse putandi sunt ut jam editis
de arte dicendi libris cumulus accederet, cum contra
multis aliis causis ad hos posteriores libros conficiendos
impulsum esse non semel sit explanatum ¹.

Nos quide'm quicquid hac de re dici potest dicere
nolumus; nec quid Attico Brutoque petentibus conces-
serit explicabimUS, nec quanto opere a Graecis palmam
eloquentiae cum Romanis communicari cupierit, nec
quo sublatae jam rei publicae desiderio teneri cives
jusserit, sublatam eloquentiam desiderando, quae
« pacis comes otiique socia et bene constitutae civitatis
quasi alumna quaedam ² » fuisset. Hoc tantum nobis
satis sit referre, Ciceronem numquam, cum Brutum et
Oratorem componeret, has curas dimisisse, ut qui se
ipsum incessere ausi essent illis repugnaret audaciamque
contunderet, utque quantam laudem sibi orator pepe-
risset ne obliviscerentur homines impetraret.

1. Lege Weber, Quibus de causis Cicero post libros de oratore editos
etiam α Brutum » scripserit et « Oratorem »‚ Leisnig, 1880; Mueller,
Brutus de clam's oratoribus, eine selbstvertheidiqunq des M. Tullius cicero,
Colberg, 18743 Cicer-on et ses ennemis litteraireS, ou le Brutus, l’Orator
et le de Optimo ¹qensre oratorum. Traduit d'une preface de M. Ο. Jahn
par F. Gache et J. Sully Piquet. Paris, Klincksieck, 1886.

2. Brut„ 12, 45. — Cf. Weber, p. 2, et Mueller.

