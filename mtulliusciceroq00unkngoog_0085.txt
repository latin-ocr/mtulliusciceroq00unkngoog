...59—

III

Ceterum, libros de philosophia aut de arte oratoria
conscriptOS‚ quo magis legentibus accepti essent, ver-
sibus permultis distinxit et tamquam luminibus ornavit:
quod institutum tanto studio servavit, ut in novo quoque
senescentis Ciceronis libro major quam antea versuum
numerus inveniretur ¹, multique vel aliaS, vel maxime
in Tusculanis disputationibus versus afferrentur, quibus
ad propositum enucleandum minime opus esset, ad
ornandam orationem tantummodo scriptor uteretur. At,
quamquam illum morem a philosophis Graecis mutua-
batur ², qui tam saepe in epistulis graece scripta ex
memoria attulit, idem in libris numquam versibus nisi
lingua vernacula scriptis usus est ³. Multa igitur a
poetis Graecis ita accurate transferebat ut nihil posset
supra, itaque feliciter ut, Herculis et Promethei questus
exprimens, auctores Sophoclem et Aeschylum proxime
sequeretur, aut iis antecelleret ⁴. Atque, cum, ne quo
ornamento in hoc genere disputationis latina oratio
careret, eniteretur, testimonium simul ingenii sui dabat3
eodemque consilio nonnulla e propriis excerpta carmi-
nibus referebat ⁸. Patriae vero ut erat amans, quemad-

1. Kubik, de Μ. Cic. poet. lat. st„ p. 242.

2. Tuse. disp„ 2, 11, 26. - ct. Thiaucourt‚ p. 120.

3. Quantam in difficultatem res incurreret, Cicero ipse aperit ε α Vulgo
dicitur, inquit...; nec male Euripides (concludam, si potero, latine;
graecum enim hunc versum nostis omnes) :

Suavis laborum est praeteritorum memoria ι», de Fin„ 2, 32, 105.

4. Tusc. disp„ 2, 8-10. - Cf. Boissier‚ Attius, p. 33-34, et Faguet‚ de
Poet. M. T. Cic. fac„ p. 83.

5. Versus e Mario excerpti referuntur in de Div„ 1, 47, 106. In de Div„
1, 11-13, leguntur versus α quos in secundo de consulatu Urania Musa
pronuntiabat n.

