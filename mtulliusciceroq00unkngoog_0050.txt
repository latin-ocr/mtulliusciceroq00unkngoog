—32-

plerique diligentius quam pro ejus in re publica digni-
tate Ciceronem honestabant, fovebant, ad se alliciebant.
Alii enim civi eidemque scriptori blandiebantur, ut in
aliquo librorum loco intexerentur, aut aliquem ad se
missum librum acciperent. Alii a partibus suis averso
indulgebant, ne, qua erat dicacitate, petulanter aliquid
aut aspere in se diceret. Alii denique — ne longum fiat
- inviso consulari satisfaciebant, ut familiares deinde·
fautoresque sui, si in aliquod crimen vocati essent, ab
optimo patronorum defendi possent et servari. Quare
M. Tullius, maxime post reditum, cum continuo ope-
ram daret ne ingrato esse animo videretur, immo etiam
se humanissimum videri vellet, multos defendit, tum
optime ipsos de se meritos, tum bene de se meritis
amicos, tum, Caesare aut Pompeio jubente, qui ne beni-
gni quidem fuissent exsulaturo sibi aut exsulanti. Atque
nimia facilitate impulsus, etiam nefarios homines tuitus
est ¹.

Exempli causa quae Caesarem inter et Ciceronem
intercesserit necessitudo enucleare possumus ². Post-
quam enim Caesar, dum in foro eum ratio honorum
tenet, multas egit causas cum Cicerone ³, praestantis—
simum hujus ingenium mirandamque dicendi et scri-
bendi artem laudibus efferre non desiit. Quippe orator

1. Vatinium ipsum, quem mirantibus omnibus defenderat Cicero,
susceptarum a Cicerone causarum pudebat3 vid. Epist„ 5, 10⁸, 1. Hic
autem tales se habere orationes aegre ferebat, quamquam multos antea
a se contemptos aut defenderat aut defendere cogitaveram qua de re
vide Brueckner‚ Cicero num Catilinam repetundarum reum defendit?
Suidnicii‚ 1844.

2. Vid. inprimis Boissier caput quod inscribitur Cesar et Cicer-on, et
Mommsen, Histoire romaine‚ traduite par C.-A. Alexandre, PariS, Franck‚

1863-18723v01. vll, p. 150-151, 162.
3. Pro Liqar„ 10, 30.

