-35-

tiret si nobiles optimosque viros victori submitteret,
multos Caesari optimates conciliabat conjungebatque3
velut Marcum Marcellum diligentissime precabatur ut
Caesari sese commendari et Romam revocari sineret ¹.

II

Quid multa? Satis scilicet demonstravimus a principi-
bus Ciceronem observatum esse quod valeret litteris, et,
ut aliquem locum in re publica teneret, eo adjutum esse,
quod non rei publicae tantum, sed studiis etiam optimis
operam tribueret. At cum populi omnis, non optimatum
tantum, gratia et suffragiis ad amplissimos honorum
gradus perveniendum esset si quis rem publicam vellet
capessere, popularem etiam ventum Cicero quaereret
et ad plebis voluntatem se accommodaret necesse fuit3
atqui non eadem plebi quae principibus placebant, nec
eadem fricti ciceris emptoribus quae Caesari aut Lucullo
de liberalibus disciplinis sententia erat.

Veteres enim Romani quam fastidiose victarum gen-
tium judicia, moreS, artes respuerint, omnibus bene
notum et compertum est. Quid enim bonum aut utile
superbi aeque ac rustici victores opinarentur a victis
secum communicatum iri? Quibus artibus non ad vin-
cendum, sed ad parendum foede, qui eas colerent, addu-
cerentur, eas ut externae gentes retinerent optabant, ipsi
ab iis abhorrebant. Quin, Graecos cum animadverterent
et doctrina, et omni litterarum genere, et, ne longus
sim, artibus suis minus posse superari, ferociores erant

1. Epist„ 4, '1-10.

