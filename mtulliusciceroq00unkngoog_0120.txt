—92—

viam, qua ad honores accedere homo novus posset ¹ :
eloquentiae studio deditus, summo opere eum se efficere
conatus est, qui, patronorum optimuS, hunc defenderet,
illum in judicium adduceret, multos in fidem cliente-
lamque reciperet, magnam denique laudem conseque-
retur.

Causas igitur diu dixit itaque dicere assuevit, ut, vel
cum publico munere fungeretur et de publicis loquere-
tur rebuS‚ genere potissimum judiciali servato autin
aliquem aut pro aliquo omnem orationem haberet ². Quo
factum esse ut causidicorum vitia, quibus imbutus ad
rem publicam adisset, numquam omnino posuerit Bois-
sierius docet3 et nosmet ipsi, subtilis auctoris vestigiis
ingredientes, quam malam retinuerit consuetudinem
cum de arte dicendi, aut de philosophia, aut de historia
scribat, possumus fuse explicare. Quod cum, ne ab eo
quod proposuimus digrediamur, omittamus, liceat tamen

⁵ dicere Ciceronem, postquam diu causarum omnia ge-

nera susceperit, non potuisse non in omni quaestione in
contrarias partes disserere, nedum quid veri dicendum
esset disceptaret3 et, postquam vincere diu ita conten-
derit, ut vel mendaciunculis causam auderet adspergere,
non potuisse illum non eloquentiae luminibus et quasi
praestigiis legentes allicere, nedum seque et legentes
penitus in doctrinam demit-teret. Quamobrem, cum lec-
torum gratiam pararet, minus philosophiae, ut exemplo
utar, studio tenebatur quam teneri se persuasum habebat³. -

1. Lege Poiret, Essai sur l’e‘loquence judiciaire ὰ Rome pendant la
Republique, PariS, Thorin, 1886.

2. Vide Boissier, Cic. et ses amis, p. 44 sqq.

3. De leq„ 1, 24, 63.

